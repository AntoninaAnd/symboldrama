<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="css/head.css">
    <link rel="stylesheet" href="css/client.css">
    <title>Психотерапія в Кам’янець-Подільському - символдрама</title>
    <div class="logo"><img class="eye" src="img/640px-Eye_of_Horus_bw.svg.png" alt="Eye of Horus"></div>
    
    <header class="logo">Психотерапія в Кам’янець-Подільському - <span>СИМВОЛДРАМА</span> </header>
    <img class="fortess" src="img/FB_IMG_1644518565872.jpg" alt="Kamenets-Podolsky fortress">
</head>
<body>
    <div class="menu">
        <ul class="header-list">
            <li class="header-list_item"><a class="header-list_item" href="index.html">Головна</a></li>
            <li class="header-list_item"><a class="header-list_item" href="events.html">Події і враження</a></li>
            <li class="header-list_item">Навчання</li>
            <li class="header-list_item">Оголошення</li>
            <li class="header-list_item"><a class="header-list_item" href="register.html">Наші спеціалісти</a></li>
            <li class="header-list_item"><a class="header-list_item" href="client.html">Для клієнтів</a></li>
        </ul>
    </div>
</head>

<body>
    <div class="article">
        <h2>Коли потрібен психолог?</h2>
        <p>Ресурси кожної людини – це не тільки час та гроші, але й емоції, рівень втоми і мотивації.
            Ось чому важливо відслідковувати, що погіршує самопочуття, а не очікувати критичної ситуації, щоб подбати
            про свій стан<br />
            Психологічна допомога стає більш доступною: можна приходити на консультації вживу або онлайн.
            Звернутися за допомогою до психолога чи психотерапевта – не соромно. Кваліфікований спеціаліст допоможе
            впоратися з великим спектром проблем та життєвих труднощів.<br />
            Але як зрозуміти, що час звернутися по консультацію?
            Наводимо конкретні ситуації:<br />
            1. У вас з’явилося таке бажання чи думка. Так, дійсно, все просто: якщо ви задумалися над тим, чи не сходити
            вам до психолога – підіть. Навіть якщо не знаєте про що говорити. Спеціаліст буде ставити різноманітні
            запитання, які стосуються всіх сфер життя, це допоможе дуже швидко зрозуміти, над чим хотіли б попрацювати.<br />
            2. Ви почуваєте себе нещасливим/нещасливою. Так, це теж вагомий привід для спілкування зі спеціалістом. Всі
            ми маємо право та можливість проживати щасливе та повноцінне життя. Просто інколи цьому треба вчитися. На
            щастя, психолог – саме та людина, яка вміє це робити.<br />
            3. У вас тривалий час поганий настрій, нічого не хочеться робити, все валиться з рук. Або в голові постійно
            крутяться негативні думки про себе, інших людей та світ в цілому. Можливо, підозрюєте у себе депресію.
            Зверніться до психолога чи психотерапевта. Кваліфікований спеціаліст продіагностує вас та за необхідності
            порекомендує звернутися до лікаря-психіатра.<br />
            4. Ви за все постійно хвилюєтеся, багато чого боїтеся та намагаєтеся контролювати всі сфери свого життя.
            Підвищена тривожність – це не риса характеру, а стан, що коригується за допомогою психотерапії. Ви дійсно
            можете стати більш спокійними та розслабленими.<br />
            5. Ви почуваєтеся розгублено та не знаєте, яким шляхом іти по життю. Не розумієте, чим хочете займатися, ким
            працювати, що взагалі робити. Будь-яка криза – це пряме показання, щоб звернутися до психолога.<br />
            6. Ви маєте труднощі у стосунках – з чоловіком/дружиною, батьками, дітьми, друзями, колегами. Психолог
            допоможе побачити ваші поведінкові стратегії у стосунках, навчить берегти внутрішні кордони, покаже навички
            асертивного спілкування (вміння домовлятися, вислуховувати та враховувати інтереси всіх сторін), пояснить,
            коли стосунки можна налагодити, а коли їх краще якнайшвидше розірвати. Також психолог допоможе вийти з
            аб’юзивних стосунків (залежних, принизливих).<br />
            7. Ви пережили психотравмуючу подію. Психолог допоможе пережити втрату, впоратися з тяжким досвідом та
            знайти сили жити далі. Для психотерапії немає значення, наскільки давно відбулася подія. Часто трапляється,
            що психіка не опрацювала травматичний досвід і навіть крізь роки пам’ять про цю подію приносить такий біль,
            наче вона сталася вчора. Психолог допоможе полегшити стан.<br />
            8. Вам складно спілкуватися з людьми. Вас можна назвати сором’язливою людиною? Ви не полюбляєте великі
            компанії та жахаєтеся публічних виступів? Ненавидите дзвонити першим/першою? Соціальна тривога піддається
            корекції. Якщо хочете стати впевненою у собі людиною і щоб ваші страхи не заважали будувати життя своєї мрії
            – ласкаво просимо до кабінету психолога.<br />
            9. Вас усе дратує. Почуваєтеся виснаженим/виснаженою, відчуваєте, що на вас все звалилося, і єдине бажання –
            щоб вам дали спокій. Це може бути стан емоційного виснаження або вигорання. В такому випадку потрібно
            налагодити режим роботи та відпочинку. А відпочинок зробити таким, що наповнює ресурсами та додає сил.
            Самостійно це інколи зробити важко. В цьому випадку потрібна допомога психолога.<br />
            10. Ви хочете покращити якість свого життя. У вас є мрія або ціль, відчуваєте у собі потенціал, але не
            розумієте, які кроки треба робити, щоб досягти бажаного. В даному випадку психолог стане підтримкою та
            провідником на вашому шляху.<br />
            Отже, є багато ситуацій, в яких психолог може допомогти. Як бачите, він є спеціалістом з налагодження всіх
            сфер життя. Разом з ним ви навчитеся бути господарем власного життя та не ставати заручником зовнішніх
            обставин. Навіть якщо обставини неможливо змінити, психологія допомагає змінити власне ставлення до них.
        </p>
    </div>
    <div class="article">
        <h2>Чим страшні психіатри, психотерапевти, психологи?</h2>
        <p>Наша психіка спроможна витримувати навантаження різного характеру. Проте тривале перебування у стані
            раптового або хронічного сильного стресу підриває внутрішні ресурси настільки, що людина вже не в змозі
            вийти з цього стану самостійно і потребує допомоги фахівця у сфері лікування душевного здоров’я.<br />
            Душевні страждання не можна ігнорувати. Інакше вони мають властивість накопичуватись і ускладнюватись. Чим
            довше людина терпить тривогу, страхи, сильні коливання емоцій і т.п., тим більш потужна і тривала допомога
            потрібна, щоб їх здолати і покращити якість життя.<br />
            Психічним здоров’ям займаються психологи, психотерапевти, психіатри.<br />
            Психологія, психотерапія, психіатрія – три сторони однієї медалі. Фахівці усіх трьох галузей використовують
            психологічні методи впливу, приділяють увагу профілактиці повернення проблеми, мають на меті досягнення
            позитивних змін, здійснюють роботу в професійних рамках (психіатр не переймає на себе функції психолога, а
            психолог та психотерапевт, відповідно, не береться за медикаментозне лікування), дотримуються етичного
            кодексу, значну увагу приділяють створенню довірливих, доброзичливих стосунків з клієнтом.<br />
            Психіатрія – галузь медицини, що вивчає психічні хвороби. Психічні хвороби вирізняються тим, що вони
            виникають попри те, що мозок може бути здоровим. До психіатрів звертаються, коли пригнічений стан, тривога,
            апатія, різка зміна настрою, підвищена дратівливість, порушення сну тривають довше місяця.<br />
            Психотерапія – сукупність немедикаментозних методів лікування психічних захворювань. Використання
            психотерапії не виключає медикаментозного лікування. Психотерапевт не лікує важкі психічні захворювання,
            допомагає дати раду депресивним розладам, фобіям, психічним залежностям, неврозам, тривозі. У лікуванні
            психотерапевт використовує спеціальні методи: психоаналіз, імагінацію (уявлення образів), гіпноз,
            когнітивно-поведінкові техніки, гештальттерапію і т.п. Психолог-психотерапевт відрізняється від психіатра
            своїм підходом до пацієнта як до унікальної неповторної особистості. Для психотерапевта важливим є
            дослідження сильних, ресурсних якостей особистості, якими пацієнт може скористатися для свого зцілення.<br />
            Психологія – наука про психіку та закономірності її розвитку. Психолог має право займатись найковими
            дослідженнями, викладати, проводити тренінги, працювати на телефоні довіри, здійснювати психологічну
            діагностику. Психолог займається з психічно здоровими людьми, допомагає їм налагодити стосунки з собою і
            оточенням, краще зрозуміти себе та своїх близьких; не виписує ліків, не визначає медичного діагнозу.<br />
            Чим відрізняється психолог, психотерапевт, психіатр?<br />
            Це питання, зазвичай, постає перед людиною, яка відчуває, що потребує психологічної допомоги, але не знає до
            якого саме фахівця слід звернутись.<br />
            Щоб обрати найліпший варіант, необхідно згадати, які відмінності є між цими професіями:
        </p>
        <div class="table">
        <table>
            <tbody>
                <tr>
                    <th>критерій</th>
                    <th>психолог</th>
                    <th>психотерапевт</th>
                    <th>психіатр</th>
                </tr>
                <tr>
                    <td>освіта</td>
                    <td>психологічна</td>
                    <td>психологічна або медична + підготока за певним напрямком психотерапії, який має свою
                        теоретичну базу і технологію</td>
                    <td>медична зі спеціалізацією в галузі психіатрії</td>
                </tr>
                <tr>
                    <td>тематика</td>
                    <td>вікові та життєві кризи, проблеми міжособи- стісного спілкування, вирішення життєвих ситуацій
                        (яку обрати професію, як зберегти сім’ю, як взаємодіяти з дитиною, як подолати замкнутість,
                        тощо)</td>
                    <td>вунтіршні конфлікти, неврози, фобії, психосоматика; надмірна тривожність, депресивні стани,
                        психічні
                        травми; переживання втрати, патологія характеру</td>
                    <td>психічні хвороби; розлади психіки</td>
                </tr>
                <tr>
                    <td>інстру- мент</td>
                    <td>психологічне консультування та психокорекція; слухання</td>
                    <td>встановлення глибокого особистісного
                        контакту;
                        аналіз життєвої історії;
                        дослідження позасвідомих процесів;
                        уявлення образів;
                        арттерапія;
                        метафоричні карти;
                        піскова терапія;
                        ігрова терапія</td>
                    <td>Збір анамнезу, виявлення симтомів і синдромів, діагностика на нові поєднання симптомів і
                        синдромів фармакологічнне лікування</td>
                </tr>
                <tr>
                    <td>трива- лість роботи</td>
                    <td>1-5 консультацій</td>
                    <td>від 25 сесій до декількох років</td>
                    <td>Первинна консультація з подальшим
                        періодичним моніторингом ефективності лікування</td>
                </tr>
            </tbody>
        </table>
      </div>
        
    </div>
    <div class="article">
        <h2>Міфи, які можуть заважати звернутися до фахівця психолога/психотерапевта.</h2>
        <p>1 міф. "Я нормальний, я не псих, чому я маю йти до психолога?" Психологи працюють із нормою, їхня робота
            полягає в покращенні життя клієнта. Дані спеціалісти підвищують самооцінку, розкривають новий погляд на
            життєву ситуацію, коригують поведінку, працюють з хибними установками і т. д.<br />
            2 міф. "Я сам(а) собі психолог." Зовсім ні. Навіть психолог сам собі не психолог. Психологи/психотерапевти
            самі відвідують психологічні консультації у своїх колег, і це нормално. Для розуміння себе не достатньо
            саморефлексії, не достстньо умінь добре розбиратися в людях. Складно, в повній мірі оцінити себе перебуваючи
            в собі. Психологічна допомога передбачає наявність певних ЗУН. Потрібен кваліфікований погляд з боку.<br />
            3 міф. " Я можу поговорити з подругою, другом." Зазвичай так і стається. Друзі справді можуть дати гарну
            пораду, підтримати, поспівчувати. Але є випадки, коли ми не можемо бути відвертими через страх ймовірного
            осуду, нерозуміння, через певні ситуації про які близьким краще не знати ( а такий тягар нести важко), також
            через страх розголошення " таємниці". Прийом у психолога/психотерспнвта суттєво віжрізняється від розмов з
            другом. Даниий фахівець бачить проблему в цілому і неупередженно, проявляє емпатію та розуміння, зберігає
            все почуте в таємниці.<br />
            4 міф. " Психолог- це той самий психіатр, лише менш зрозумілий і має шукати хворобу." Психолог/психотерапевт
            разом із клієнтом шукають витоки тих проблем, які перешкоджають жити якісно. Допомагають знайти той ресурс
            про який людина можливо і навіть не здогадувалася.<br />
            5 міф. " Психолог/психотерапевт навчить жити." Даний фахівець не дає порад. Разом із психотерапевтом клієнт
            сам починає бачити різні варіанти вирішення певної ситуації. Лише людина несе відповідальність за своє
            рішення.<br />
            6 міф. " Людина сама може справитися із своїми проблемами, якщо вона сильна." Так, звичайно може, але в
            житті людини можливі складні періоди, травми. Надійний варіант- пропрацювати їх із психологом/
            психотерапевтом. Звернення до психолога не є ознакою слабкості людини, а її внутрішньою здатністю рости,
            удосконалювати рівень своєї усвідомлюванності та зрілості.<br />
            7 міф. " У психолога/психотерапевта не має бути ніяких проблем, як же тоді він комусь допоможе?" У даних
            спеціалістів також можуть бути певні проблеми, негаразди і це нормально. Але вони дбають про свій
            психологічний і фізичний стан, щоб допомагати клієнтам і щоб психологічний стан не впливав на роботу.<br />
            8 міф. " Психотерапія завжди пов'язана із зомбуванням, певним впливом на людину без її волі." Справді,
            існують психотехніки, у яких використовуються елементи навіювання, але вони завжди застосовуються фахівцем
            за згодою клієнта.<br />
            9 міф. " Спорт - може замінити психотерапію." Заняття спортом, звісно стимулюють викид ендорфінів, тобто є
            своєрідним антидепресантом. Але в цілому психологічних проблем вони не вирішують. Навпаки, інтенсивні
            навантаження, можуть бути відходом від труднощів і в результаті привести до фізичної травми. Добре, коли
            спорт поєднується із психотерапією.<br />
            10 міф. " Психологу/ психотерапевту потрібні лише гроші." Це не означає, що психологу не потрібні гроші: як
            і будь-який інший спеціаліст, він хоче отримувати винагороду за свою роботу. Задача психолога/психотерапевта
            допомогти клієнтові розібратися з його проблемами. Чим швидше і ефективніше він це зробить, тим успішніше
            буде себе почувати..
        </p>
    </div>
    <div class="article">
        <h2>Як правильно обрати психотерапевта?</h2>
        <p>На що звертати увагу, та опиратися, вибираючи спеціаліста.<br />
            Є ряд обов'язкових і суб'єктивних вимог до фахівців:<br />
            ● Наявність відповідної кваліфікації. Йдеться про необхідний мінімум для практики психотерапевта, а саме:
            Диплом про вищу освіту базових спеціальностей ( практичний психолог, логопед, дефектолог).
            Наявність відповідних документів (сертифікатів підвищення кваліфікації) про поточну або закінчену освіту (
            сертифікат психотерапевта) в конкретному напрямку психотерапії.<br />
            ● Проходження особистої психотерапії. Є важливим фактором, оскільки, особиста психотерапія працює на те, щоб
            «захистити» клієнта від додаткового фонового впливу, труднощів, проблем, переживань, особливостей характеру
            психотерапевта. Крім того, щось пропонуючи ми маємо спробувати це, в першу чергу на собі, щоб розуміти як
            будуються і працюють терапевтичні відносини.<br />
            ● Особиста супервізія - коли психотерапевт за гарантії конфіденційності представляє свою роботу супервізору
            або групі колег з наступним обговоренням і аналізом психотерапевтичного процесу. Це такий собі погляд збоку
            на психотерапевтичний стосунок.<br />
            ● Досвід. На рахунок вибору спеціаліста за досвідом практики, кожен обирає виключно за своїми критеріями. У
            початківців більше обережності і страху зробити щось не так. Але разом з тим початківці є більш гнучкими,
            енергійними.<br />
            ● Відгуки про психолога. Особистий досвід ваших знайомих, друзів, колег може також бути одним із чинників
            вибору психотерапевта.<br />
            ● Постійний професійний розвиток. Наявність цього чинника є дуже важливим. Це говорить про те, що фахівця
            цікавить те, чим він займається, і у нього постійно присутнє бажання поповнювати свої знання.<br />
            ● Професійні спільноти. Належність до таких спільнот теж є обов'язковим. Це говорить про те, що кваліфікацію
            "фахівця" приймає професійне співтовариство і що він серед колег зарахований до кола психотерапевтів.
            Фахівців з кататимно-імагінативної психотерапії можна знайти у реєстрі Українського товариства “Інститут
            розвитку символдрами та глибинної психології”<br />
            Найчастіше люди звертаються до спеціаліста за рекомендацією. Але якщо у вас є запитання до терапевта:
            освіта, напрямок роботи, стаж, не соромтеся їх поставити. Ознайомтесь із сертифікатами про підвищення
            кваліфікації, про проходження супервізії, про членство в професійній спільноті.<br />
            Аналіз і співвіднесення цих факторів це те, на що можна спиратися у виборі психотерапевта.
        </p>
    </div>
    <div class="article">
        <h2>Чому психотерапія має оплачуватись?</h2>
        <p>Факт оплати психотерапії має своє підґрунтя. Це з одного боку плата за якісну, професійну послугу фахівця, а
            з іншого, умови оплати – важливий фактор, що впливає на низку параметрів процесу психотерапії, які можуть
            допомагати або заважати; посилювати або знижувати ефективність цього процесу.<br />
            Відомо, що стосунок між клієнтом та психологом є цілющим за умов дотримання та побудови чітких меж роботи та
            відповідальності обох сторін, і оплата психотерапії працює саме на такі стосунки та забезпечу ясність,
            безпеку, мотивацію тощо. Спробуємо розібратися як це працює!?.<br />
            Відповідальність. Оплата актуалізує відповідальність обох сторін. А саме, відповідальність психолога у тому,
            що він має бути фахівцем і дотримуватися етичних принципів роботи. Клієнт бере на себе відповідальність за
            власний розвиток та за те, що він оплачує та вчасно ходить на зустрічі. Відтак, результатом тривалої
            психотерапії стає, крім усього іншого, прийняття людиною авторства свого життя та відповідальності за нього.
            Адже, коли клієнт оплачує свою психотерапію – він здійснює відповідальну дію, таким чином, поступово
            накопичується такий відповідальний стиль поведінки: по-перше, щодо себе самого (оплачений процес, як показує
            практика, важче саботувати і легше інтегрувати); по-друге, у сфері спілкування з іншою людиною (в цьому
            випадку з психологом). Такий позитивний досвід відповідальності, у межах грамотно проведеної терапії, буде
            перенесений і на інші сфери життя і стане здоровою моделлю для стосунку із собою та іншими.<br />
            Межі. Відомо, що для успішної психотерапії необхідна оптимальна дистанція між клієнтом і психологом, яку
            встановлює зокрема те, що клієнт оплачує психотерапію. Це налаштовує на роботу (саме на роботу, а не на
            диво, «усиновлення» або «щось, що зі мною робитимуть»).<br />
            Безпека. Варто зауважити, що людина перебуває у безперервному процесі обміну. І коли дві людини перебувають
            у стосунках і взаємодіють, кожен із них щось віддає і щось отримує (задоволення, самоствердження, почуття
            власної значущості або щось інше). Однак практика показує, що у людей будь-якої професії, які постійно
            працюють безкоштовно або за суму, яка не компенсує витрачені ними зусилля, у переважній більшості випадків
            починає накопичуватися напруга, навіть якщо сама робота приносить радість та задоволення. Ця накопичена
            напруга значно знижує мотивацію та працездатність. Тому найбезпечніші стосунки для клієнта – це коли
            психолог любить свою роботу і отримує за неї гідну оплату.<br />
            Крім того, платна психотерапія безпечніша для клієнта ще й тому, що клієнт чітко розуміє заради чого працює
            психотерапевт. Адже, коли людина працює не за гроші, не зрозуміло чого вона прагне і що відбувається у цій
            взаємодії.<br />
            Проте, слід зауважити, що кожен психотерапевт має відсоток благодійності у своїй роботі. Але це завжди
            випадки-виключення, вони не можуть становити основну частину його практики. І якщо клієнт потрапляє у
            благодійну категорію (безкоштовно або за символічну плату), цей клієнт повинен точно розуміти: чому він
            потрапив у благодійну категорію і навіщо це потрібно психотерапевту. Це дуже важливо для довіри самого
            клієнта.<br />
            Так само і оплата терапії бартером. Це лише вносить плутанину та ускладнює стосунки. Тільки гроші
            забезпечують прозорість договору, а в інших випадках може виникнути багато ускладнень: образи, з'ясування,
            хто вклав більше праці процес обміну, проявів опору тощо.<br />
            Отже, гроші – це ясність.<br />
            Ще одним аспектом оплати є – звільнення клієнта від відчуття боргу, клієнт не відчуває себе зобов'язаним
            якось ще відшкодовувати психологові його час і участь. Адже, психотерапія – це незвичні стосунки, увага і
            фокус яких зосередженні на почуттях, проблемах, історії, цілях, бажаннях та можливостях клієнта, або на його
            контакті з психологом, на тому, як саме він контактує. Це стосунок сконцентрований на користі клієнта. І в
            такій свідомо асиметричній ситуації для того, щоб такі стосунки залишалися здоровими, клієнту слід чимось
            платити, щоб вирівняти баланс.<br />
            Мотивація. Люди завжди краще сприймають ті знання та зміни, за які їм довелося заплатити. Час платної
            консультації зазвичай використовується ефективніше, ніж безкоштовної. А те, що обговорювалося чи
            усвідомлювалося за гроші, майже завжди важче витісняється.<br />
            Отже, щоб змінити щось у своєму житті, потрібно докласти цього зусилля, у тому числі й грошові. Тому
            психотерапія має оплачуватись відчутною для клієнта сумою, яка залежить від рівня його добробуту.
        </p>
    </div>
    <div class="article">
        <h2>Чи можлива психотерапія онлайн</h2>
        <p>Карантин і соціальні обмеження змусили нас звикнути до нової реальності, де будь-яка потреба швидко
            закривається в форматі онлайн.<br />
            Психотерапія онлайн також стала можливою за тисячі кілометрів від спеціаліста. Формат онлайн підійде, якщо
            ваш психолог далеко, або ви живете чи відпочиваєте в іншій країні.
            Деякі люди впевнені, що сеанс психотерапії повинен проходити в кабінеті. Адже там особлива атмосфера, яка
            спонукає до розмови і розслабляє, дозволяючи на певний час відключитися від побутових проблем і переживань.
            Але ті, хто вже встиг протестувати онлайн-формат, переконалися, що заспокоїтися і налаштуватися на бесіду
            можна і вдома. Коли навколо знайомі та звичні речі, легше відкритися і виговоритися.<br />
            Для людини, яка живе в режимі нон-стоп онлайн психотерапія - це можливість зберегти найважливіший ресурс -
            час.<br />
            Найголовніше правило - безпека і комфорт. Під час онлайн-консультації ви можете самі вибрати комфортне
            місце. Головне, щоб ви відчували себе в безпеці. Попросіть рідних не турбувати вас протягом години. Варто
            вимкнути телефон та усамітнитись.<br />
            Варто потурбуватися про технічну частину – хороша відеокамера дозволить психотерапевту легко визначити, які
            емоції ви відчуваєте, а хороший інтернет зв’язок дозволить не мати перебої зі зв'язком.
        </p>
    </div>
    <div>
        <header>КОНТРАКТ</header>

        <a href="word/КОНТРАКТ.docx">КОНТРАКТ</a>
    </div>

</body>

</html>